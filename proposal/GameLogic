1. Tvorba a priebeh hry
    Hra sa vytvorí v hlavnej metóde main triedy CubeRoll. Ako parameter vyžaduje iba typ uživatelskeho rozhrania, v našom prípade grafického alebo konzolového. V konštruktore si
	trieda Game vytvorí inštanciu LevelFactory a členskej premennej level priradí hodnotu 1. Následne sa hra spúšťa metódou playGame(). Hlavný cyklus hry záleží na hodnote,
	ktorú vracia metóda mainMenu triedy Menu, ktoré sa po spustení hry objaví ako prvé. Po vyžiadaní začiatku hry (prikaz play) sa vytvorí herný level na základe členskej premennej
	level (int) a metóda play() vytvorenej inštancie triedy Level sa stará o chod hry počas hrania konkrétneho levelu. Na základe výstupu tejto metódy metóda playGame() vyhodnotí
	ukončenie levelu, či ukončenie hry, prípadne reštart levelu (buď si to hráč vyžiada, alebo spadne do diery). V prípade úspechu inkrementuje premennu level a cyklus sa opakuje.
	Ak level dosiahne maximálnej hodnoty a hráč ho úspešne ukončí, samotná hra končí a v tom prípade má hráč aj možnosť uložiť skóre do globálnej tabulky. V opačnom prípade
	(hráč skončí hru skôr) sa skóre neukladá. Po každej ukončenej hre ako aj počas bytia v main menu vie hráč ohodnotiť, prípadne okomentovať hru a samozrejme si hodnodenie a
	komenty zobraziť. Počas bytia v menu alebo v samotnej hre sa dajú používať rôzne príkazy. Ktoré príkazy môžete využiť sa vždy dozviete po napísaní príkazu “commands“.
	O tom však v ďalších kapitolách.

2. Tvorba levelu
    Pri hre CubeRoll nie je potrebné náhodne generovať levely, no naopak je potrebné ich niekde uchovať. Rozhodol som sa pre spôsob, ktorý sme v podstate používali pri zadaní z OOP,
	tým je trieda LevelFactory. Pri generovaní hracieho poľa je potrebný level (int), ktorý trieda game pošle do metódy createLevel ako parameter a LevelFactory podľa toho vygeneruje
	danú úroveň, jej mapu, štartovaciu pozíciu a rotáciu kocky (jednoduchy switch-case). Mapa je reprezentovaná dvojrozmerným poľom typu Square. Pri vytvárani samotného levelu na
	začiatku definujem každú položku poľa ako Hole, teda dieru, keďže tých je väčšinou na mape najviac. Hneď na to sa do mapy vkladajú rôzne typy dlaždíc samozrejme tak, aby bol 
	level dohrateľný. Vo finále táto metóda vráti funkčný level, ktorý potom používa trieda Game.

3. Priebeh levelu
    Hráč sa ocitne na začiatočnej pozícii a podľa mapy sa môže pohybovať štyrmi základnými smermi. Hore, dole, doprava a doľava. Pri každom ťahu sa overuje, či hráč nespadol do diery.
	Ak áno, level sa reštartuje. Máme rôzne typy dlaždíc a každá je špecifická niečim iným, preto sa teda po každom pohybe použije metóda danej dlaždice interactWith(), ktorá potom
	interaguje s kockou. Taktiež sa inkrementuje počet pohybov (prípadne „smrtí“), na základe ktorých sa určí výsledné skóre z daného levelu. Level sa považuje za úspešne dokončený
	vtedy, keď sa hráč dostane žltou stranou na dlaždicu typu Finish.